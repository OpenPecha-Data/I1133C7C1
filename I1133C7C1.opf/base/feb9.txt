[A:ca 14a][...]Carving Colophon, ff. 14a3-15a6/ / oM/ de ltar rgyal ba'i rgya chen chos tshul ha ri tsan dan nags klung yangs pa'i snying po las kyang snying po yi// bstan
bcos mchog gi bde byed dus bzang 'phags pa'i yul dang gangs can ljongs 'dir grub bdag bu mos yongs su bsten// rang gi snying po mdzes pa gzigs pa'i phul byung nyams brgya
rgya chen rgyal ba'i gdung 'tshob mchog gyur lnga brgya ba'i// gtsug gi nor bu gzhon nu zhes bya snyan par grags de'i mkhyen pa'i me long yongs su gtsang bar thogs med ces//
'phags pa'i sar bzhugs shing rta che de'i rgyas 'grel mchog dang legs par sbyar ba'i 'grel bshad gsal ba yongs su shar// shin du phra ba'i tha snyad tshul las nam yang
'gong min phyag rgya chen po'i don zab bdud rtsi yongs stsol byed//dpal ldan dwags po'i bka' brgyud mchog gi yang//ring lugs rgya cher gsal ba'i 'od stong can//sngon med
chos kyi nyi ma 'di shar bas//sgrub brgyud mchog 'di'i gtso bo phul byung ba//kun gyi thugs mkha' yongs su dang thob ste//gang 'di 'phel dang rgyas la legs dgyes gyur//rgyal
dbang sprul pa'i 'khor lo ni//nam mkha' ji srid 'gro ba 'dir//bsod nams bzhin du yongs su 'jug//zhwa dmar cod pan 'dzin pa zhes//chos kyi grags pa'i utpal phreng//phyogs
kyi bu mo'i rna bar 'dzegs//de yi phrin las bzang po yis//tshul 'di yongs su rgyas pa'i slad//rin thang chen pos rnyed dka'i nor//dpag yas re skong dpag

[A:ca 14b]bsam shing//'dod pa ci yang 'jo ba stsal//dpal ldan ngag gi dbang po yi//ye shes thugs la 'phos pa mtshungs//gang gi zhabs sen 'phrog byed dbang//lhar bcas ral ba'i
nags gzims ba//byang phyogs grub pa'i zhing bzang po//ltag lung thang zhes grangs yas pa//gdan sa 'dren pa mchog gi kyang//phun sum tshogs pa'i dngos po kun//bsod nams
bzhin du ci yang sbyar//dngos po kun gyi de bzhin nyid//lhan skyes dzA ti'i me tog phreng//gang thugs dpyid du dpal gyur kyang//rgya chen gzhal bya'i chos kun gyi//tha snyad
rnam par 'jog pa na//shin du phra dang gtsang ba yi//rnam bzhag bung ba'i glu dbyangs kyis//skal ldan gdul bya'i rna ba la//bcud len sbyin mkhas rtag par yang//bla ma'i
sri zhu sbrang rtsi'i skyogs//'degs la nam yang ngal min pa//dpal ldan lo chen mchog gi bka'i//rjes 'gro dad pa'i nags klung las//par shing glegs bu ji snyed pa//phyogs
las rnam rgyal mnga' thang can//lho rgyud dbang po'i dpal las rnyed//de nas kun bzangs nags 'dabs su byung//lugs gnyis mdun sa dpal ldan yangs pa can//'dzin ma'i thig
ler 'chi med gnas bzangs mtshungs//mkhas pa'i skye bo mang pos bsten bya ba//dpal ldan mngon par 'du ba'i pho brang der//gang gi mkhyen pa'i gom pa gcig gis gzhung lugs rgya
mtsho'i pha mthar son//ma lus rgyud sde'i don zab bdud rtsi bla ma'i drin gyi snyim pa yis//rdzogs par bzhes las zab gsal gnyis med bde ba mchog gis thugs gang zhing//rig
pa 'dzin pa'i 'khor los bsgyur ba dkyil 'khor 'khor lo'i dbang phyug gtso//sgrub brgyud kun gyi bdag po'i gtso bo mchog// dpal ldan ngag gi dbang phyug grags pa ni//phyogs
rnams kun las rnam par rgyal ba'i lha//chos kyi rgyal po chos kyi spyan snga'i bka'//yongs su stsal las mkho dgu'i yo byad kun//ma tshang med pa'i dpal mang nye bar
thob//chos mig rnam bye srid 'di'i bya ba la//rmongs bral bsam 'grub grags pa'i brtson pa yis//mkhos su phebs pa'i bkod pa legs bsgrubs nas//rgyal ba'i

[A:ca 15a]/ /phrin las lhun grub nam rin dang//dpal ldan bzang po dngos grub rnam gnyis dang/ /'phrul chen yi ge'i sbyor ba mkhas rnams dang//rkos kyi rig byed rtser son dpon
mo che//mgon po dpal sogs drug lhag bcu phrag gcig//yongs su tshogs byas sa mo phag gi lo'i//khyad dus lang tshotso mngon par gsal ba na//par du bsgrubs shing zab mo nang
don gyi//rtsa ba'ang yi ge'i 'byung khungsbzang por byas//dag byed sher phyin 'bum pa'i tshig don la//legs byang dpal ldan rgyal mtshan zhes bya dang//de dang mtshan
'thunmthun gnas brtan 'dul ba 'dzin//bshes gnyen dam pa zung gis legs bsgrubs te//las byed sangs rgyas rdo rje'i dpal sogs kyis//bgrang yas yongs su 'phel ba'i gter sgo phye//'di
las rnam par dkar ba gang thob pa//de yis 'grel bshad legs mdzad mtshungs med rje//gang dang de nyid spel bar dgongs pa yi//rtse mo gcig byung 'gro ba'i gtsug rgyan
rnams//sku tshe phrin las dar zhing rgyas pa dang//chos tshul 'di yang ches cher legs 'phel te//zab lam phyag rgya chen po legs rtogs shing//gzhi lam 'bras bu'i lam gyi
gnad rnams kun//ma nor tshul bzhin sgom dang bshad pa dang//yid la byed pas mtha' dag 'gro ba 'di//bla med byang chub chen po mngon gyur shog//phyogs 'dir 'bad bgyis rig
byed rnams dang bya ba byed pa'i mi rnams kyang//mi pham rgyal bas rjes su bzung nas rang gi snying po legs mthong gyur//yangs pa'i sa 'dir 'khrug long med cing 'gro rnams
gtsug lag rnam gnyis kyi// legs pa'i lam la nges par 'jug pas rnam pa kun du bde thob shog//ye dharmA he tu pra bhA bA he tunteShAn ta thA ga to hya ba data/ te ShA
nytsa yo ni ro dha e baM pA dI mahA shra ma NaH //

